\chapter{Motivazione e contesto}
Prima di analizzare il problema nel dettaglio è opportuno precisare le motivazioni che hanno portato alla realizzazione di questo progetto e il contesto in cui si inserisce.

Il lavoro è stato svolto da Manuele Nolli come progetto di diploma di ingegneria informatica presso il dipartimento di tecnologie innovative SUPSI, in collaborazione con il team Blockchain ISIN.

Il team Blockchain ISIN è un gruppo di ricerca che si occupa di progettare e sviluppare sistemi informativi basati su blockchain pubbliche e private, in modo da rendere i dati ed i servizi affidabili e verificabili.

Lo scopo del progetto è quello studiare lo stato dell'arte dei marketplace e proporre un'implementazione decentralizzata basata su blockchain, nonché quello di analizzare le problematiche attualmente presenti.